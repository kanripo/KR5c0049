# -*- mode: mandoku-view -*-
#+TITLE: 沖虛至德真經
#+DATE: 2015-08-29 00:17:18
#+PROPERTY:  LASTPB <PB KR5c0049_SJB_002-110544c>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: JUAN 0
¶
<md:KR5c0049_HFL_000-001a>¶<pb:KR5c0049_SJB_000-110525c>
列子慕七¶¶¶¶¶




列子姓列名禦寇鄭人也居鄭圃四十年人¶
無識者初事壺丘子後師老商氏友伯高子¶
進二子之道九年而後能御風而行弟子嚴¶
恢問曰所爲問道者爲富乎列子曰桀紂唯¶
輕道而重利是以亡其書凡八篇列子蓋有¶<md:KR5c0049_HFL_000-001b>¶

道之士而莊子亟稱之今汴梁鄭州圃田列¶
子觀即其故隱唐封冲虚至德眞人書爲冲¶
虚至德眞經::¶¶¶¶¶¶¶<md:KR5c0049_HFL_000-002a>¶






<img:image/110525c_1.bmp>
<pb:KR5c0049_SJB_000-110526a>
JUAN 沖虚至德眞經卷上¶
　　　天瑞第一¶
子列子居鄭圃四十年人無識者國君卿大¶
夫眎之猶衆庶也國不足將嫁於衛弟子曰¶
先生往無反期弟子敢有所謁先生將何以¶
教先生不聞壺丘子林之言乎子列子笑曰¶
壺子何言哉雖然夫子嘗語伯昏瞀人吾側¶
聞之試以告女其言曰有生不生有化不化¶
不生者能生生不化者能化化生者不能不¶
生化者不能不化故常生常化常生常化者¶<md:KR5c0049_HFL_000-002b>¶

無時不生無時不化陰陽爾四時爾不生者¶
疑獨不化者往復其際不可終疑獨其道不¶
可窮¶
黄帝書曰谷神不死是謂玄牝玄牝之門是¶
謂天地之根綿綿若存用之不勤故生物者¶
不生化物者不化自生自化自形自色自智¶
自力自消自息謂之生化形色智力消息者¶
非也子列子曰昔者聖人因陰陽以統天地¶
夫有形者生於無形則天地安從生故曰有¶
太易有太初有太始有太素太易者未見氣¶<md:KR5c0049_HFL_000-003a>¶
<pb:KR5c0049_SJB_000-110526b>
也太初者氣之始也太始者形之始也太素¶
者質之始也氣形質具而未相離故曰渾淪¶
渾渝者言萬物相渾淪而未相離也視之不¶
見聽之不聞循之不得故曰易也易無形埒¶
易變而爲一一變而爲七七變而爲九九變¶
者究也乃復變而爲一一者形變之始也清¶
輕者上爲天濁重者下爲地冲和氣者爲人¶
故天地含精萬物化生子列子曰天地無全¶
功聖人無全能萬物無全用故天職生覆地¶
職形載聖職教化物職所宜然則天有所短¶<md:KR5c0049_HFL_000-003b>¶

地有所長聖有所否物有所通何則生覆者¶
不能形載形載者不能教化教化者不能違¶
所宜宜定者不出所位故天地之道非陰則¶
陽聖人之教非仁則義萬物之宜非柔則剛¶
此皆隨所宜而不能出所位者也故有生者¶
有生生者有形者有形形者有聲者有聲聲¶
者有色者有色色者有味者有味味者生之¶
所生者死矣而生生者未嘗終形之所形者¶
實矣而形形者未嘗有聲之所聲者聞矣而¶
聲聲者未嘗發色之所色者彰矣而色色者¶<md:KR5c0049_HFL_000-004a>¶
<pb:KR5c0049_SJB_000-110526c>
未嘗顯味之所味者嘗矣而味味者未嘗呈¶
皆無爲之職也能陰能陽能柔能剛能短能¶
長能圓能方能生能死能暑能涼能浮能沉¶
能宫能商能出能没能玄能黄能甘能苦能¶
羶能香無知也無能也而無不知也而無不¶
能也子列子適衛食於道從者見百歲髑髏¶
攓蓬而指顧謂弟子百豐曰唯予與彼知而¶
未嘗生未嘗死也此過養乎過歡乎種有幾¶
若鼃爲鶉得水爲㡭得水土之際則爲鼃蠙¶
之衣生於陵屯則爲陵舄陵舄得鬱栖則爲¶<md:KR5c0049_HFL_000-004b>¶

爲足烏足之根爲蠐螬其葉爲胡蝶胡蝶胥¶
也化而爲蟲生竈下其狀若脱其名曰𪀊掇¶
𪀊掇千日化而爲鳥其名曰乾餘骨乾餘骨¶
之沫爲斯彌斯彌爲食醯頤輅食醯頤輅生¶
乎食醯黄軦食醯黄軦生乎九猷九猷生乎¶
瞀芮瞀芮生乎腐蠸羊肝化爲地臯馬血之¶
爲轉燐也人血之爲野火也鷂之爲鸇鸇之¶
爲布穀布穀乆復爲鷂也燕之爲蛤也田鼠¶
之爲鶉也杇爪之爲魚也老韭之爲莧也老¶
羭之爲猨也魚卵之爲蠱亶爰之獸自孕而¶<md:KR5c0049_HFL_000-005a>¶
<pb:KR5c0049_SJB_000-110527a>
生曰類河澤之鳥視而生曰鶂純䳄其名大¶
腰純雄其名穉蜂思士不妻而感思女不夫¶
而孕後稷生乎巨跡伊尹生乎空桑厥昭生¶
乎濕醯雞生乎酒羊奚比乎不筍乆竹生青¶
寧青寧生程程生馬馬生人人乆入於機萬¶
物皆出於機皆入於機¶
黄帝書曰形動不生形而生影聲動不生聲¶
而生響無動不生無而生有形必終者也天¶
地終乎與我偕終終進乎不知也道終乎本¶
無始進乎本不乆有生則復於不生有形則¶<md:KR5c0049_HFL_000-005b>¶

復於無形不生者非不生者也本無形者非¶
本無形者也生者理之必終者也終者不得¶
不終亦如生者之不得不生而欲恒其生盡¶
其終惑於數也精神者天之分骨骸者地之¶
分屬天清而散屬地濁而聚精神離形各歸¶
其眞故謂之鬼鬼歸也歸其眞宅黄帝曰精¶
神入其門骨骸反其根我尚何存人自生至¶
終大化有四嬰孩也少壯也老耄也死亡也¶
其在嬰孩氣專志一和之至也物不傷焉德¶
莫加焉其在少壯則血氣飄溢欲慮充起物¶<md:KR5c0049_HFL_000-006a>¶
<pb:KR5c0049_SJB_000-110527b>
所攻焉德故衰焉其在老耄則欲慮柔焉體¶
將休焉物莫先焉雖未及嬰孩之全方於少¶
壯間矣其在死亡也則之於息焉反其極矣¶
孔子遊於太山見榮啓期行乎郕之野鹿裘¶
帶索鼓琴而歌孔子問曰先生所以樂何也¶
對曰吾樂甚多天生萬物唯人爲貴而吾得¶
爲人是一樂也男女之别男尊女卑故以男¶
爲貴吾既得爲男矣是二樂也人生有不見¶
日月不免襁褓者吾既已行年九十矣是三¶
樂也貧者士之常也死者人之終也處常得¶<md:KR5c0049_HFL_000-006b>¶

終當何憂哉孔子曰善乎能自寬者也林類¶
年且百歲底春被裘拾遺穗於故畦並歌並¶
進孔子適衛望之於野顧謂弟子曰彼叟可¶
與言者試往訊之子貢請行逆之隴端面之¶
而嘆曰先生曾不悔乎而行歌拾穗林類行¶
不留歌不輟子貢叩之不已乃仰而應曰吾¶
何悔邪子貢曰先生少不勤行長不競時老¶
無妻子死期將至亦有何樂而拾穗行歌乎¶
林類笑曰吾之所以爲樂人皆有之而反以¶
爲憂少不勤行長不競時故能壽若此老無¶<md:KR5c0049_HFL_000-007a>¶
<pb:KR5c0049_SJB_000-110527c>
妻子死期將至故能樂若此子貢曰壽者人¶
之情死者人之惡子以死爲樂何也林類曰¶
死之與生一往一反故死於是者安知不生¶
於彼故吾知其不相若矣吾又安知營營而¶
求生非惑乎亦又安知吾今之死不愈昔之¶
生乎子貢聞之不喻其意還以告夫子夫子¶
曰吾知其可與言果然然彼得之而不盡者¶
也子貢倦於學告仲尼曰願有所息仲尼曰¶
生無所息子貢曰然則賜息無所乎仲尼曰¶
有焉耳望其壙睪如也宰如也墳如也鬲如¶<md:KR5c0049_HFL_000-007b>¶

也則知所息矣子貢曰大哉死乎君子息焉¶
小人伏焉仲尼曰賜汝知之矣人胥知生之¶
樂未知生之苦知老之憊未知老之佚知死¶
之惡未知死之息也晏子曰善哉古之有死¶
也仁者息焉不仁者伏焉死也者德之徼也¶
古者謂死人爲歸人夫言死人爲歸人則生¶
人爲行人矣行而不知歸失家者也一人失¶
家一世非之天下失家莫知非焉有人去鄉¶
土離六親廢家業遊於四方而不歸者何人¶
哉世必謂之爲狂蕩之人矣又有人鍾賢世¶<md:KR5c0049_HFL_000-008a>¶
<pb:KR5c0049_SJB_000-110528a>
矜巧能修名譽誇張於世而不知己者亦何¶
人哉世必以爲智謀之士此二者胥失者也¶
而世與一不與一唯聖人知所與知所去或¶
謂子列子曰子奚貴虚列子曰虚者無貴也¶
子列子曰非其名也莫如靜莫如虚靜也虚¶
也得其居矣取也與也失其所矣事之破䃣¶
而後有舞仁義者弗能復也粥熊曰運轉亡¶
已天地密移疇覺之哉故物損於彼者盈於¶
此成於此者虧於彼損盈成虧隨世隨死往¶
來相接間不可省疇覺之哉凡一氣不頓進¶<md:KR5c0049_HFL_000-008b>¶

一形不頓虧亦不覺其成不覺其虧亦如人¶
自世至老貌色智態亡日不異皮膚爪髮隨¶
世隨落非嬰孩時有停而不易也間不可覺¶
俟至後知杞國有人憂天地崩墜身亡所寄¶
廢寢食者又有憂彼之所憂者因往曉之曰¶
天積氣耳亡處亡氣若屈伸呼吸終日在天¶
中行止奈何憂崩墜乎其人曰天果積氣日¶
月星宿不當墜邪曉之者曰日月星宿亦積¶
氣中之有光耀者只使墜亦不能有所中傷¶
其人曰奈地壞何曉者曰地積塊耳充塞四¶<md:KR5c0049_HFL_000-009a>¶
<pb:KR5c0049_SJB_000-110528b>
虚亡處亡塊若躇步跐蹈終日在地上行止¶
奈何憂其壞其人舍然大喜曉之者亦舍然¶
大喜長廬子聞而笑之曰虹霓也雲霧也風¶
雨也四時也此積氣之成乎天者也山嶽也¶
河海也金石也水火也此積形之成乎地者¶
也知積氣也知積塊也奚謂不壞夫天地空¶
中之一細物有中之最巨者難終難窮此固¶
然矣難測難識此固然矣憂其壞者誠爲大¶
遠言其不壞者亦爲未是天地不得不壞則¶
會歸於壞遇其壞時奚爲不憂哉子列子聞¶<md:KR5c0049_HFL_000-009b>¶

而笑曰言天地壞者亦謬言天地不壞者亦¶
謬壞與不壞吾所不能知也雖然彼一也此¶
一也故生不知死死不知生來不知去去不¶
知來壞與不壞吾何容心哉舜問乎烝曰道¶
可得而有乎曰汝身非汝有也汝何得有夫¶
道舜曰吾身非吾有孰有之哉曰是天地之¶
委形也生非汝有是天地之委和也性命非¶
汝有是天地之委順也孫子非汝有是天地¶
之委蜕也故行不知所往處不知所持食不¶
知所以天地强陽氣也又胡可得而有邪齊¶<md:KR5c0049_HFL_000-010a>¶
<pb:KR5c0049_SJB_000-110528c>
之國氏大富宋之向氏大貧自宋之齊請其¶
術國氏告之曰吾善爲盜始吾爲盜也一年¶
而給二年而足三年大穰自此以往施及州¶
閭向氏大喜喻其爲盜之言而不喻其爲盜¶
之道遂踰垣鑿室手目所及亡不探也未及¶
時以贜獲罪没其先居之財向氏以國氏之¶
謬己也往而怨之國氏曰若爲盜若何向氏¶
言其狀國氏曰嘻若失爲盜之道至此乎今¶
將告若矣吾聞天有時地有利吾盜天地之¶
時利雲雨之滂潤山澤之産育以生吾禾殖¶<md:KR5c0049_HFL_000-010b>¶

吾稼築吾垣建吾舍陸盜禽獸水盜魚鼈亡¶
非盜也夫禾稼士木禽獸魚鼈皆天之所生¶
豈吾之所有然吾盜天而無殃夫金玉珍寳¶
穀帛財貨人之所聚豈天之所與若盜之而¶
獲罪孰怨哉向氏大惑以爲國氏之重罔己¶
也遇東郭先生問焉東郭先生曰若一身庸¶
非盜乎盜陰陽之和以成若生載若形況外¶
物而非盜哉誠然天地萬物不相離也仞而¶
有之皆惑也國氏之盜公道也故亡殃若之¶
盜私心也故得罪有公私者亦盜也亡公私¶<md:KR5c0049_HFL_000-011a>¶
<pb:KR5c0049_SJB_000-110529a>
者亦盜也公公私私天地之德知天地之德¶
者孰爲盜耶孰爲不盜耶¶
　　　黃帝第二¶
黄帝即位十有五年喜天下戴己養正命娱¶
耳目供鼻口焦然肌色皯(居按/切)黣昏然五情¶
爽惑又十有五年憂天下之不治竭聰明進¶
智力營百姓焦然肌色皯黣(眉回/切)昏然五情¶
爽惑黄帝乃喟然讚曰朕之過淫矣養一己¶
其患如此治萬物其患如此於是放萬機舍¶
宫寢去直侍徹鐘懸减厨膳退而間居大庭¶<md:KR5c0049_HFL_000-011b>¶

之館齋心服形三月不親政事晝寢而夢遊¶
於華胥氏之國華胥氏之國在弇州之西台¶
州之北不知斯齊國幾千萬里蓋非舟車足¶
力之所及神遊而已其國無帥長自然而已¶
其民無嗜慾自然而已不知樂生不知惡死¶
故無夭殤不知親己不知疏物故無愛憎不¶
知背逆不知向順故無利害都無所愛惜無¶
所畏忌入水不溺入火不熱斫撻無傷痛指¶
擿無痟(音/簫)癢乘空如履實寢虚若處牀雲霧¶
不硋(與礙/同)其視雷霆不亂其聽美惡不滑共¶<md:KR5c0049_HFL_000-012a>¶
<pb:KR5c0049_SJB_000-110529b>
心山谷不躓其步神行而已黄帝既寤怡然¶
自得召天老力牧太山稽告之曰朕間居三¶
月齋心服形思有以養身治物之道弗獲其¶
術疲而睡所夢若此今知至道不可以情求¶
矣朕知之矣朕得之矣而不能以告若矣又¶
二十有八年天下大治幾若華胥氏之國而¶
帝登假百姓號之二百餘年不輟列姑射山¶
在海河洲中山上有神人焉吸風飲露不食¶
五穀心如淵泉形如處女不偎不愛仙聖爲¶
之臣不畏不怒原慤爲之使不施不惠而物¶<md:KR5c0049_HFL_000-012b>¶

自足不聚不歛而己無愆陰陽常調日月常¶
明四時常若風雨常均宇育常時年穀常豐¶
而土無札傷人無夭惡物無疵癘鬼無靈響¶
焉列子師老商氏友伯高子進二子之道乘¶
風而歸尹生聞之從列子居數月不省舍因¶
問請蘄其術者十反而十不告尹生懟而請¶
辭列子又不命尹生退數月意不已又往從¶
之列子曰女何去來之頻尹生曰曩章戴有¶
請於子子不我告固有憾於子今復脱然是¶
以又來列子曰曩吾以汝爲達今汝之鄙至¶<md:KR5c0049_HFL_000-013a>¶
<pb:KR5c0049_SJB_000-110529c>
此乎姬將告女所學於夫子者矣自吾之事¶
夫子友若人也三年之後心不敢念是非口¶
不敢言利害始得夫子一盻而已五年之後¶
心更念是非口更言利害夫子始一解顔而¶
笑七年之後從心之所念更無是非從口之¶
所言更無利害夫子始一引吾並席而坐九¶
年之後橫心之所念横口之所言亦不知我¶
之是非利害歟亦不知彼之是非利害歟亦¶
不知夫子之爲我師若人之爲我友内外進¶
矣而後眼如耳耳如鼻鼻如口無不同也心¶<md:KR5c0049_HFL_000-013b>¶

凝形釋骨肉都融不覺形之所倚足之所履¶
隨風東西猶木葉幹殻竟不知風乘我邪我¶
乘風乎今女居先生之門曾未浹時而懟憾¶
者再三汝之片體將氣所不受汝之一節將¶
地所不載履虚乘風其可幾乎尹生甚怍屛¶
息良乆不敢復言列子問關尹曰至人潜行¶
不空蹈火不熱行乎萬物之上而不慓請問¶
何以至於此關尹曰是純氣之守也非智巧¶
果敢之列姬魚語女凡有貌像聲色者皆物¶
也物與物何以相遠也夫奚足以至乎先是¶<md:KR5c0049_HFL_000-014a>¶
<pb:KR5c0049_SJB_000-110530a>
色而已則物之造乎不形而止乎無所化夫¶
得是而窮之者焉得而正焉彼將處乎不深¶
之度而藏乎無端之紀游乎萬物之所終始¶
壹其性養其氣含其德以通乎物之所造夫¶
若是者其天守全其神無却物奚自入焉夫¶
醉者之墜於車也雖疾不死骨節與人同而¶
犯害與人異其神全也乘亦弗知也墜亦弗¶
知也死生驚懼不入乎其胸是故遻物而不¶
慴彼得全於酒而猶若是而況得全於天乎¶
聖人藏於天故物莫之能傷也列禦寇爲伯¶<md:KR5c0049_HFL_000-014b>¶

昏無人射引之盈貫措盃水其肘上發之鏑¶
矢復沓方矢復寓當是時也猶象人也伯昏¶
無人曰是射之射非不射之射也當與汝登¶
高山履危石臨百仞之淵若能射乎於是無¶
人遂登高山履危石臨百仞之淵背逡巡足¶
二分垂在外揖禦寇而進之禦寇伏地汗流¶
至踵伯昏無人曰夫至人者止闚青天下潜¶
黄泉揮斥八極神氣不變今汝怵然有恂目¶
之志爾於中也殆矣夫范氏有子曰子華善¶
養私名舉國服之有寵於晋君不仕而居三¶<md:KR5c0049_HFL_000-015a>¶
<pb:KR5c0049_SJB_000-110530b>
卿之右目所偏視晋國爵之口所偏肥晋國¶
黜之遊其庭者侔於朝子華使其俠客以智¶
鄙相攻强弱相凌雖傷破於前不用介意終¶
日夜以此爲戲樂國殆成俗禾生子伯范氏¶
之上客出行經坰外宿於田更商丘開之舍¶
中夜禾生子伯二人相與言子華之名勢能¶
使存者亡亡者存富者貧貧者富商丘開先¶
窘於饑寒潜於牖北聽之因假糧荷畚之子¶
華之門子華之門徒皆世族也縞衣乘軒緩¶
步闊視顧見商丘開年老力弱面目黧黑衣¶<md:KR5c0049_HFL_000-015b>¶

冠不檢莫不眲之(仍吏/切)既而狎侮欺詒儻(止/兩)¶
(切)㧙(必結/切)挨(倚海/切)抌(勇主/切)亡所不爲商丘開¶
常無愠容而諸客之技單憊於戲笑遂與商¶
丘開俱乘高臺於衆中漫言曰有能自投下¶
者賞百金衆皆競應商丘開以爲信然遂先¶
投下形若飛鳥揚於地𩨒骨無䃣范氏之黨¶
以爲偶然未詎怪也因復指河曲之淫隈曰¶
彼中有寳珠泳可得也商丘開復從而泳之¶
既出果得珠焉衆昉同疑子華昉令豫肉食¶
衣帛之次俄而范氏之藏大火子華曰若能¶<md:KR5c0049_HFL_000-016a>¶
<pb:KR5c0049_SJB_000-110530c>
入火取錦者從所得多少賞若商丘開往無¶
難色入火往還埃不漫身不焦范氏之黨以¶
爲有道乃共謝之曰吾不知子之有道而誕¶
子吾不知子之神人而辱子子其愚我也子¶
其聾我也子其盲我也敢問其道商丘開曰¶
吾亡道雖吾之心亦不知所以雖然有一於¶
此試與子言之曩子二客之宿吾舍也聞譽¶
范氏之勢能使存者亡亡者存富者貧貧者¶
富吾誠之無二心故不遠而來及來以子黨¶
之言皆實也唯恐誠之之不至行之之不及¶<md:KR5c0049_HFL_000-016b>¶

不知形體之所措利害之所存也心一而物¶
亡迕者如斯而已今昉知子黨之誕我我内¶
藏猜慮外矜觀聽追幸昔日之不焦溺也怛¶
然内熱惕然震悸矣水火豈復可近哉自此¶
之後范氏門徒路遇乞兒馬醫弗敢辱也必¶
下車而揖之宰我聞之以告仲尼仲尼曰汝¶
弗知乎夫至信之人可以感物也動天地感¶
鬼神橫六合而無逆者豈但履危險入水火¶
而已哉商丘開信僞物猶不逆況彼我皆誠¶
哉小子識之周宣王之牧正有役人梁鴦者¶<md:KR5c0049_HFL_000-017a>¶
<pb:KR5c0049_SJB_000-110531a>
能養野禽獸委食於園庭之内雖虎狼鵰鶚¶
之類無不柔馴者雌雄在前孳尾成羣異類¶
雜居不相搏噬也王慮其術終於其身令毛¶
丘園傳之梁鴦曰鴦賤役也何術以告爾懼¶
王之謂隱於爾也且一言我養虎之法凡順¶
之則喜逆之則怒此有血氣者之性也然喜¶
怒豈妄發哉皆逆之所犯也夫食虎者不敢¶
以生物與之爲其殺之之怒也不敢以全物¶
與之爲其碎之之怒也時其饑飽達其怒心¶
虎之與人異類而媚養己者順也故其殺之¶<md:KR5c0049_HFL_000-017b>¶

逆也然則吾豈敢逆之使怒哉亦不順之使¶
喜也夫喜之復也必怒怒之復也常喜皆不¶
中也令吾心無逆順者也則鳥獸之視吾猶¶
其儕也故遊吾園者不思高林曠澤寢吾庭¶
者不願深山幽谷理使然也顔回問乎仲尼¶
曰吾嘗濟乎觴深之淵矣津人操舟若神吾¶
問焉曰操舟可學邪曰可能游者可教也善¶
游者數能乃若夫没人則未嘗見舟而謖操¶
之者也吾問焉而不告敢問何謂也仲尼曰¶
𧮒吾與若玩其文乆矣而未達其實而固且¶<md:KR5c0049_HFL_000-018a>¶
<pb:KR5c0049_SJB_000-110531b>
道與能游者可教也輕水也善游者之數能¶
也忘水也乃若夫没人之未嘗見舟也而謖¶
操之也彼視淵若陵視舟之覆猶其車却也¶
覆却萬物方陳乎前而不得入其舍惡往而¶
不暇以瓦摳者巧以鈎摳者憚以黄金摳者¶
惛巧一也而有所矜則重外也凡重外者拱¶
内孔子觀於吕梁懸水三十仞流沫三十里¶
黿鼉魚鼈之所不能游也見一丈夫游之以¶
爲似有苦而欲死者也使弟子並流而承之¶
數百步而出被髮行歌而游於棠行孔子從¶<md:KR5c0049_HFL_000-018b>¶

而問之曰吕梁懸水三十仞流沫三十里黿¶
鼉魚鼈所不能游向吾見子道之以爲有苦¶
而欲死者使弟子並流將承子子出而被髮¶
行歌吾以子爲鬼也察子則人也請問蹈水¶
有道乎曰亡吾無道吾始乎故長乎性成乎¶
命與齎俱入與汨偕出從水之道而不爲私¶
焉此吾所以道之也孔子曰何謂始乎故長¶
乎性成乎命也曰吾生於陵而安於陵故也¶
長於水而安於水性也不知吾所以然而然¶
命也仲尼適楚出於林中見痀瘻者承蜩猶¶<md:KR5c0049_HFL_000-019a>¶
<pb:KR5c0049_SJB_000-110531c>
掇之也仲尼曰子巧乎有道邪曰我有道也¶
五六月纍現(音/九)二而不墜則失者錙銖纍三¶
而不墜則失者十一纍五而不墜猶掇之也¶
吾處也若橛株駒吾執臂若槁木之枝雖天¶
地之大萬物之多而唯蜩翼之知吾不反不¶
側不以萬物易蜩之翼何爲而不得孔子顧¶
謂弟子曰用志不分乃疑於神其痀瘻丈人¶
曰汝逢衣徒也亦何知問是乎修汝所以而¶
後載言其上海上之人有好漚鳥者每旦之¶
海上從漚鳥游漚鳥之至者百住而不止其¶<md:KR5c0049_HFL_000-019b>¶

父曰吾聞漚鳥皆從汝游汝取來吾玩之明¶
日之海上漚鳥舞而不下也故曰至言去言¶
至爲無爲齊智之所知則淺矣趙襄子率徒¶
十萬狩於中山籍芿燔林扇赫百里有一人¶
從石壁中出隨煙燼上下衆謂鬼物火過徐¶
行而出若無所經涉者襄子怪而留之徐而¶
察之形色七竅人也氣息音聲人也問奚道¶
而處石奚道而入火其人曰奚物而謂石奚¶
物而謂火襄子曰而向之所出者石也而向¶
之所涉者火也其人曰不知也魏文侯聞之¶<md:KR5c0049_HFL_000-020a>¶
<pb:KR5c0049_SJB_000-110532a>
問子夏曰彼何人哉子夏曰以商所聞夫子¶
之言和者大同於物物無得傷閡者游金石¶
踏水火皆可也文侯曰吾子奚不爲之子夏¶
曰刳心去智商未之能雖然試語之有暇矣¶
文侯曰夫子奚不爲之子夏曰夫子能之而¶
能不爲者也文侯大說有神巫自齊來處於¶
鄭命曰季咸知人死生存亡禍福壽夭期以¶
歲月旬日如神鄭人見之皆避而走列子見¶
之而心醉而歸以告壺丘子曰始吾以夫子¶
之道爲至矣則又有至焉者矣壺子曰吾與¶<md:KR5c0049_HFL_000-020b>¶

女既其文未既其實而固得道歟衆雌而無¶
雄而又奚卵焉而以道與世抗必信矣夫故¶
使人得而相汝嘗試與來以予示之明日列¶
子與之見壺子出而謂列子曰譆子之先生¶
死矣弗活矣不可以旬數矣吾見怪焉見濕¶
灰焉列子入涕泣沾衿以告壺子壺子曰向¶
吾示之以地文罪(合作/萌)乎不誫(合作/震)不止是¶
殆見吾杜德幾也嘗又與來明日又與之見¶
壺子出而謂列子曰幸矣子之先生遇我也¶
有瘳矣灰然有生矣吾見杜權矣列子入告¶<md:KR5c0049_HFL_000-021a>¶
<pb:KR5c0049_SJB_000-110532b>
壺子壺子曰向吾示之以天壤名實不入而¶
幾發於踵此爲杜權是殆見吾善者幾也嘗¶
又與來明日又與之見壺子出而謂列子曰¶
子之先生坐不齋吾無得而相焉試齋將且¶
復相之列子入告壺子壺子曰向吾示之以¶
太冲莫朕是殆見吾衡氣幾也鯢旋之潘爲¶
淵止水之潘爲淵流水之潘爲淵濫水之潘¶
爲淵沃水之潘爲淵沈水之潘爲淵雍水之¶
潘爲淵汧水之潘爲淵肥水之潘爲淵是爲¶
九淵焉嘗又與來明日又與之見壺子立未¶<md:KR5c0049_HFL_000-021b>¶

定自失而走壺子曰追之列子追之而不及¶
反以報壺子曰已滅矣已失矣吾不及也壺¶
子曰向吾示之以未始出吾宗吾與之虚而¶
猗移不知其誰何因以爲茅靡因以爲波流¶
故逃也然後列子自以爲未始學而歸三年¶
不出爲其妻爨食狶如食人於事無親雕琢¶
復朴塊然獨以其形立㤋然而封戎壹以是¶
終子列子之齊中道而反遇伯昏瞀人伯昏¶
瞀人曰奚方而反曰吾驚焉惡乎驚吾食於¶
十漿而五漿先饋伯昏瞀人曰若是則汝何¶<md:KR5c0049_HFL_000-022a>¶
<pb:KR5c0049_SJB_000-110532c>
爲驚已曰夫内誠不解形諜成光以外鎮人¶
心使人輕乎貴老而𩐎其所患夫漿人特爲¶
食羹之貨無多餘之嬴其爲利也薄其爲權¶
也輕而猶若是而況萬乘之主身勞於國而¶
智盡於事彼將任我以事而效我以功吾是¶
以驚伯昏瞀人曰善哉觀乎汝處已人將保¶
汝矣無幾何而往則户外之屨滿矣伯昏瞀¶
人北面而立敦杖蹙之乎頤立有間不言而¶
出賔者以告列子列子提履徒跣而走暨乎¶
門問曰先生既來曾不廢藥乎曰已矣吾固¶<md:KR5c0049_HFL_000-022b>¶

告汝曰人將保汝果保汝矣非汝能使人保¶
汝而汝不能使人無汝保也而焉用之感也¶
感豫出異且必有感也揺而本身又無謂也¶
與汝遊者莫汝告也彼所小言盡人毒也莫¶
覺莫悟何相孰也楊朱南之沛老聃西遊於¶
秦邀於郊至梁而遇老子老子中道仰天而¶
嘆曰始以汝爲可教今不可教也楊朱不答¶
至舍進涫漱巾櫛脱履户外膝行而前曰向¶
者夫子仰天而嘆曰始以汝爲可教今不可¶
教弟子欲請夫子辭行不間是以不敢今夫¶<md:KR5c0049_HFL_000-023a>¶
<pb:KR5c0049_SJB_000-110533a>
子問矣請問其過老子曰而睢睢而盱盱而¶
誰與居大白若辱盛德若不足楊朱蹙然變¶
容曰敬聞命矣其往也舍者迎將家公執席¶
妻執巾櫛舍者避席煬者避竈其反也舍者¶
與之爭席矣楊朱過宋東之於逆旅逆旅人¶
有妾二人其一人美其一人惡惡者貴而美¶
者賤楊子問其故逆旅小子對曰其美者自¶
美吾不知其美也其惡者自惡吾不知其惡¶
也楊子曰弟子記之行賢而去自賢之行安¶
往而不愛哉天下有常勝之道有不常勝之¶<md:KR5c0049_HFL_000-023b>¶

道常勝之道曰柔常不勝之道曰强二者亦¶
知而人未之知故上古之言强先不己若者¶
柔先出於己者先不己若者至於若己則殆¶
矣先出於己者無所殆矣以此勝一身若徒¶
以此任天下若徒謂不勝而自勝不任而自¶
任也粥子曰欲剛必以柔守之欲强必以弱¶
保之積於柔必剛積於弱必强觀其所積以¶
知禍福之鄉强勝不若己至於若己者剛柔¶
勝出於己者其力不可量老聃曰兵强則滅¶
木强則折柔弱者生之徒堅强者死之徒狀¶<md:KR5c0049_HFL_000-024a>¶
<pb:KR5c0049_SJB_000-110533b>
不必童而智童智不必童而狀童聖人取童¶
智而遺童狀衆人近童狀而疏童智狀與我¶
童近而愛之狀與我異者疏而畏之有七尺¶
之骸手足之異戴髮舍齒倚而趣者謂之人¶
而未必無獸心雖有獸心以狀而見親矣傳¶
翼戴角分牙布爪仰飛伏走謂之禽獸而禽¶
獸未必無人心雖有人心以狀而見疏矣疱¶
犧氏女蝸氏神農氏夏后氏蛇身人面牛首¶
虎鼻此有非人之狀而有大聖之德夏桀殷¶
紂魯桓楚穆狀貌七竅皆同於人而有禽獸¶<md:KR5c0049_HFL_000-024b>¶

之心而衆人守一狀以求至智未可幾也黄¶
帝與炎帝戰於阪泉之野帥熊羆狼豹貙虎¶
爲前驅鵰鵾鷹鳶爲旗幟此以力使禽獸者¶
也堯使夔典樂擊石拊石百獸率舞簫韶九¶
成鳳凰來儀此以聲致禽獸者也然則禽獸¶
之心奚爲異人形音與人異而不知接之之¶
道焉聖人無所不知無所不通故得引而使¶
之焉禽獸之智有自然與人童者其齊欲攝¶
生亦不假智於人也牝牡相偶母子相親避¶
平依險違寒就温居則有群行則有列小者¶<md:KR5c0049_HFL_000-025a>¶
<pb:KR5c0049_SJB_000-110533c>
居内壯者居外飲則相携食則鳴群太古之¶
時則與人同處與人並行帝王之時始驚駭¶
散亂矣逮於末世隱伏逃竄以避患害今東¶
方介氏之國其國人數數解六畜之語者蓋¶
偏知之所得太古神聖之人備知萬物情態¶
悉解異類音聲會而聚之訓而受之同於人¶
民故先會鬼神魑魅次達八方人民末聚禽¶
獸蟲蛾言血氣之類心智不殊遠也神聖知¶
其如此故其所教訓者無所遺逸焉宋有狙¶
公者愛狙養之成羣能解狙之意狙亦得公¶<md:KR5c0049_HFL_000-025b>¶

之心損其家口充狙之欲俄而匱焉將限其¶
食恐衆狙之不馴於己也先誑之曰與若芧¶
朝三而暮四足乎衆狙皆起而怒俄而曰與¶
若芧朝四而暮三足乎衆狙皆伏而喜物之¶
以能鄙相籠皆猶此也聖人以智籠羣愚亦¶
猶狙公之以智籠衆狙也名實不虧使其喜¶
怒哉紀渻子爲周宣王養鬥鷄十日而問鷄¶
可鬥已乎曰未也方虚驕而恃氣十日又問¶
曰未也猶應影響十日又問曰未也猶疾視¶
而盛氣十日又問曰幾矣鷄雖有鳴者已無¶<md:KR5c0049_HFL_000-026a>¶
<pb:KR5c0049_SJB_000-110534a>
變矣望之似木鷄矣其德全矣異鷄無敢應¶
者反走耳惠盎見宋康王康王蹀足聲欬疾¶
言曰寡人之所說者勇有力也不說爲仁義¶
者也客將何以教寡人惠盎對曰臣有道於¶
此使人雖有勇刺之不入雖有力擊之弗中¶
大王獨無意邪宋王曰善此寡人之所欲聞¶
也惠盎曰夫刺之不入擊之不中此猶辱也¶
臣有道於此使人雖有勇弗敢刺雖有力弗¶
敢擊夫弗敢非無其志也臣有道於此使人¶
本無其志也夫無其志者未有愛利之心也¶<md:KR5c0049_HFL_000-026b>¶

臣有道於此使天下丈夫女子莫不驩然皆¶
欲愛利之此其賢於勇有力也四累之上也¶
大王獨無意邪宋王曰此寡人之所欲得也¶
惠盎對曰孔墨是已孔丘墨翟無地而爲君¶
無官而爲長天下丈夫女子莫不延頸舉踵¶
而願安利之今大王萬乘之主也誠有其志¶
則四境之内皆得其利矣其賢於孔墨也遠¶
矣宋王無以應惠盎趨而出宋王謂左右曰¶
辯矣客之以說服寡人也¶
沖虚至德眞經卷上¶

